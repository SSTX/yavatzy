## Pelaajien lisääminen
Ohjelman käynnistyessä tulee ensimmäiseksi näkyviin pelaajien lisäys -ruutu. Kirjoita tekstikenttään pelaajan nimi ja paina enter-näppäintä. Pelissä ei voi olla samannimisiä pelaajia. Kun olet lisännyt haluamasi määrän pelaajia tai pelaajien maksimimäärä on saavutettu, paina Aloita peli -nappia.

## Pelaaminen
Seuraavaksi aukeaa varsinainen peli-ikkuna. Yläosassa näkyy pistelista, ja alaosassa nopat sekä niihin liittyvät toiminnot.

### Pistelista
Pistelistassa vasemmassa sarakkeessa on yatzy-kierrosten nimet. Pelaajien nimet ovat näkyvillä ylärivissä. Niiden määrittelemien rivien ja sarakkeiden leikkauskohdissa ovat kyseisen pelaajan pisteet kyseiseltä kierrokselta. Pistelistan napit aktivoituvat pelaajien vuoron mukaan. Niiden kierrosten kohdalla, joihin vuorossa oleva pelaaja ei ole merkinnyt pisteitä, näytetään nykyisten noppien sille kierrokselle potentiaalisesti antavat pisteet. Klikkaamalla nappia asetat pisteet napin esittämälle kierrokselle ja pelaajalle. Tämän jälkeen vuoro siirtyy seuraavalle pelaajalle.

### Nopat
Pelin alkaessa nopat heitetään automaattisesti yhden kerran. Tämän jälkeen jokaisella pelaajalla on vuorollaan mahdollisuus kahdesti heittää haluamiansa noppia. Tämä tapahtuu klikkaamalla niitä noppia, jotka haluat heittää, ja painamalla sitten Heitä nopat -nappia. Kun heittojen maksimimäärä saavutetaan, napit menevät pois päältä ja pelaajan täytyy asettaa pisteet jollekin kierrokselle.

### Pelin loppu
Kun kaikki pelaajat ovat asettaneet pisteet kaikille kierroksille, peli päättyy. Uusi peli -nappia painamalla voi aloittaa uuden pelin samoilla pelaajilla.
